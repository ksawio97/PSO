# Implementacja Algorytmu Roju Cząstek (PSO) w języku C
Particle Swarm Optimization (PSO) to algorytm optymalizacyjny inspirowany naturą – zachowaniem stad ptaków lub ławic ryb. W przeciwieństwie do algorytmów, które śledzą pojedyncze rozwiązanie, PSO zarządza populacją (rojem/dronami) rozwiązań - kandydatów, nazywanych cząstkami (ang. particles)

## Cel i Opis Zadania
Celem projektu jest napisanie symulatora "Misji Ratunkowej" z wykorzystaniem algorytmu PSO. Wyobraźmy sobie teren, na którym zaginął turysta posiadający nadajnik radiowy. Sygnał nadajnika jest najsilniejszy w miejscu przebywania turysty, a słabnie wraz z odległością i ukształtowaniem terenu. Program ma symulować rój dronów (cząstek), które zostają zrzucone w losowych miejscach na mapie. Ich zadaniem jest jak najszybsze zlokalizowanie źródła sygnału (maksimum funkcji na mapie).
